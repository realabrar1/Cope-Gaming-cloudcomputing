               BRUGERLICENSAFTALE
DENNE LICENS BØR GENNEMLÆSES NØJE FØR SOFTWAREN 
TAGES I BRUG.  

Ved brug af denne software accepterer du 
(herefter refereret til som licenshaver) 
at være bundet af samtlige vilkår, der 
gælder for denne licens. Hvis licenshaver, 
som er køber og primær bruger, ikke accepterer 
vilkårene for licensen, skal den uinstallerede 
software samt al emballage straks returneres, 
mod fuld refusion af købesummen.


LICENS.

Som modydelse for betaling af licensafgiften, 
som udgør en del af den pris, der er betalt 
for softwaren, giver Disney Interactive, Inc. 
("Disney") herved licens til (men sælger 
ikke) softwaren, herunder de i softwaren 
indbyggede eller af softwaren dannede motiver 
ssamt på de med denne licens følgende data 
("Softwaren") og tilhørende dokumentation. 
Disney overdrager ikke herved nogen ejendomsret 
til Softwaren; licensen er ikke at betragte 
som et "salg" af Softwaren. CD-ROM'en, hvorpå 
Softwaren er lagret, er til ejendom, men Disney 
bevarer fuldt og helt ejendomsretten 
til CD-ROM'ens Software, den medfølgende 
dokumentation og alle de deri indeholdte 
immaterielle rettigheder og industrielle 
enerettigheder. Nærværende simple og 
personlige licens berettiger til brug og 
opstilling af dette eksemplar af Softwaren. 


BEGRÆNSNINGER.

Softwaren indeholder materiale, der er 
genstand for ophavsret, forretningshemmeligheder 
samt andet ejendomsretsligt materiale. Det er 
ikke tilladt at foretage dekompilering, reverse 
engineering ("baglæns udvikling"), 
disassemblering eller anden reduktion af 
Softwaren til menneskelig forståelig form. 
Bortset fra de i licensen indeholdte bestemmelser 
herom, er det ikke tilladt at kopiere, modificere, 
lægge ud på netværk, udleje, bortlease 
eller på anden måde distribuere Softwaren; det 
er heller ikke tilladt at stille Softwaren til 
rådighed via bulletin boards ("elektronisk 
opslagstavle"), for on-line betjening, på 
Internettet, remote dial-in ("ekstern opkobling") 
eller netværks- eller telekommunikationslinjer af 
nogen art; det er heller ikke tilladt at frembringe 
afledte produkter, der helt eller delvist er 
baseret på Softwaren. Inden for rammerne af de 
for nærværende licensaftale gældende vilkår 
er det tilladt at overdrage alle licensrettighederne 
til Softwaren til en anden part, forudsat at den 
originale CD-ROM indeholdende Softwaren, den 
tilhørende dokumentation, al information vedrørende 
ophavsret samt kopi af licensen overdrages til den 
pågældende, og forudsat at denne læser og indvilger 
i at acceptere vilkårene og betingelserne for 
licensen. Hvis Softwaren overdrages, skal Softwaren 
fjernes fra harddisken, og det er ikke tilladt at 
beholde kopier af Softwaren til eget brug. Denne 
Software er udelukkende til PERSONLIG brug og må 
ikke bruges i ERHVERVSMÆSSIGE eller STATSLIGE 
henseender.
     
YDERLIGERE BEGRÆNSNINGER I BRUGEN AF SOFTWAREN MED 
UDSKRIVNINGSFUNKTIONER.

Hvis denne Software giver mulighed for at udskrive 
motiver af de figurer, Disney har ophavsret til, 
tillader nærværende licens alene udskrivning af 
motiver på papir, som udskrevet af din computers 
printer, til PERSONLIGT, IKKE-ERHVERVSMÆSSIGT og 
IKKE-STATSLIGT brug, forudsat at al information 
vedrørende ophavsret, der er inkluderet i motiverne, 
bibeholdes som de dannes af Softwaren. Dette 
betyder, at det f.eks. er tilladt at bruge Softwaren 
til udskrivning af invitationer til private 
sammenkomster. Det er f.eks. ikke tilladt at 
udskrive invitationer til begivenheder sponsoreret 
af virksomheder, velgørende institutioner, kirker 
eller uddannelsesinstitutioner. Det er ikke 
tilladt at bruge motiver genereret af Softwaren i 
forbindelse med reklamemateriale af nogen slags, 
hverken i erhvervsmæssig henseende eller anden 
henseende. Brug af motiver dannet ved hjælp af 
Softwaren til ethvert formål, som denne licens 
ikke eksplicit giver tilladelse til er en krænkelse 
af Disney's ophavsret og øvrige ejendomsretslige 
rettigheder og vil føre til øjeblikkelig opsigelse 
af licensen. 

OPSIGELSE.

Nærværende licens forbliver i kraft, indtil den 
opsiges af en af parterne. Licensen kan til enhver 
tid opsiges ved at returnere Softwaren til Disney 
eller ved at destruere Softwaren og al tilhørende 
dokumentation samt alle kopier og installationer 
heraf, uanset om disse er udført i henhold til 
vilkårene for licensen eller på anden måde. 
Licensen ophører øjeblikkeligt og uden varsel fra 
Disney's side ved manglende opfyldelse af enhver 
af bestemmelserne heri. Efter ophør skal Softwaren 
og tilhørende dokumentation samt alle kopier heraf 
enten destrueres eller returneres til Disney, 
uanset om disse er udført i henhold til vilkårene 
for licensen eller på anden måde.

BEGRÆNSET GARANTI OG ANSVARSFRASKRIVELSE.

DISNEY GARANTERER, AT CD-ROM'EN, HVORPÅ SOFTWAREN 
ER LAGRET, VIL VÆRE FRI FOR MATERIALE OG 
HÅNDVÆRKSMÆSSIGE FEJL VED NORMAL BRUG I EN 
PERIODE PÅ HALVFEMS (90) DAGE FRA KØBSDATOEN, 
DER FREMGÅR PÅ KOPI AF KØBSNOTA ELLER FØLGESEDDEL. 
DISNEY'S TOTALE ERSTATNINGSANSVAR OG LICENSHAVERS 
ENESTE BEFØJELSER VIL VÆRE UDSKIFTNING AF DEFEKT(E) 
CD ROM'ER ELLER REFUNDERING AF KØBSPRISEN (EFTER 
DISNEY'S VALG), NÅR SOFTWAREN ER RETURNERET TIL 
DISNEY MED KOPI AF KØBSBEVIS. UNDTAGEN HVIS 
SOFTWAREN ER UNDERLAGT EN BESTEMT GARANTI ELLER 
SUPPORT SERVICE, SOM REFERERET TIL I BETINGELSERNE 
VEDRØRENDE DISTRIBUTION OG/ELLER PRODUCENTEN 
OG/ELLER DISTRIBUTØREN AF PRODUKTET, MED HVILKEN 
SOFTWAREN ER FORBUNDET. DISNEY ER IKKE PLIGTIG 
TIL AT ERSTATTE CD ROM'ER, DER ØDELÆGGES VED 
UDEFRA KOMMENDE SKADE SAMT BEVIDST ELLER UBEVIDST 
FORKERT BRUG. ALLE STILTIENDE GARANTIER OG/ELLER 
BESTEMMELSER PÅ CD ROM'EN, HERUNDER STILTIENDE 
GARANTIER OG/ELLER BESTEMMELSER OM AT DENNE ER 
KURANT ELLER EGNET TIL SÆRLIGE FORMÅL, ER BEGRÆNSET 
I VARIGHED TIL HALVFEMS (90) DAGE FRA KØBS- ELLER 
LEVERINGSDATO.

DENNE GARANTI GIVER SÆRLIGE JURIDISKE RETTIGHEDER, 
HVORTIL KOMMER EVENTUELLE ØVRIGE RETTIGHEDER, DER 
KAN VARIERE FRA ET RETSSYSTEM TIL ET ANDET. DET 
ANERKENDES OG ACCEPTERES HERVED UDTRYKKELIGT, AT 
BRUG AF SOFTWAREN SKER FOR EGEN RISIKO. SOFTWAREN 
OG TILHØRENDE DOKUMENTATION LEVERES I DEN STAND, 
DETTE ER OG FOREFINDES, OG UDEN GARANTI OG/ELLER 
BESTEMMELSER AF NOGEN ART, HVERKEN UDTRYKKELIGE 
ELLER STILTIENDE. DISNEY FRASIGER SIG UDTRYKKELIGT 
ENHVER GARANTI OG/ELLER BESTEMMELSE, UDTRYKKELIG 
SÅVEL SOM STILTIENDE, FOR SÅ VIDT ANGÅR SOFTWAREN 
OG TILHØRENDE DOKUMENTATION, HERUNDER - MEN IKKE 
BEGRÆNSET TIL - STILTIENDE GARANTIER OG/ELLER 
BESTEMMELSER OM AT SOFTWAREN ER KURANT ELLER EGNET 
TIL SÆRLIGE FORMÅL. DISNEY YDER INGEN GARANTI FOR, 
AT SOFTWAREN VIL FUNGERE UDEN AFBRYDELSE ELLER FEJL 
ELLER FOR AFHJÆLPNING AF FEJL I SOFTWAREN. ENDVIDERE 
YDES INGEN GARANTI FOR ELLER GIVES OPLYSNING OM 
BRUGEN ELLER RESULTATET AF BRUGEN AF SOFTWAREN 
OG TILHØRENDE DOKUMENTATION I HENSEENDE TIL 
KORREKTHED, NØJAGTIGHED, PÅLIDELIGHED M.V. DEN I 
DETTE AFSNIT BESKREVNE ANSVARSBEGRÆNSNING GÆLDER 
LIGELEDES FOR UNDERLEVERANDØRER AF MATERIALER 
ANVENDT I SOFTWAREN. MUNDTLIGE ELLER SKRIFTLIGE 
OPLYSNINGER ELLER RÅDGIVNING FRA DISNEY ELLER EN 
DISNEY BEFULDMÆGTIGET REPRÆSENTANTS SIDE STIFTER 
INGEN FORM FOR GARANTI OG/ELLER BESTEMMELSE ELLER 
ØGER PÅ NOGEN MÅDE OMFANGET AF DENNE BEGRÆNSEDE 
GARANTI. LICENSHAVER (OG IKKE DISNEY) DÆKKER 
SAMTLIGE OMKOSTNINGER FORBUNDET MED AL 
NØDVENDIG SERVICE, REPARATION ELLER AFHJÆLPNING. 
VISSE RETSSYSTEMER TILLADER IKKE UDELUKKELSE AF 
STILTIENDE GARANTIER, HVORFOR OVENNÆVNTE 
MULIGVIS IKKE ER GÆLDENDE I DETTE TILFÆLDE.

BEGRÆNSNINGER I ANSVARET.

I intet tilfælde, herunder uagtsomhed, dækker 
Disney's erstatningsansvar særlige tab eller 
følgetab, som skyldes brugen af eller manglende 
brugbarhed af softwaren eller tilhørende 
dokumentation, uanset om Disney eller en Disney 
befuldmægtiget repræsentant er blevet informeret 
om risikoen for sådan erstatning. Visse 
retssystemer tillader ikke begrænsning eller 
frasigelse af ansvar eller erstatning for 
særlige tab eller følgetab, hvorfor ovennævnte 
begrænsning eller frasigelse muligvis ikke 
gælder i dette tilfælde. Disney's samlede 
ansvar for enhver type erstatning, tab og 
søgsmålsgrundlag (baseret på kontrakt, uden 
for kontrakt (herunder uagtsomhed) eller 
andet) kan aldrig overstige det beløb, der 
er betalt for Softwaren. 

LOVVALG OG VILKÅRENES UAFHÆNGIGHED.

Nærværende licens reguleres og fortolkes i 
overensstemmelse med lov i det land, hvor 
licensholder er bosiddende, hvis dette land 
er indenfor EU. Hvis licensholder er bosiddende 
udenfor EU, skal gældende lov være staten 
Californiens, uden at give anledning til 
lovkonflikter. Hvis en bestemmelse i denne 
licens er retsstridig, ugyldig eller på 
anden måde ikke kan håndhæves, skal den 
pågældende bestemmelse udskilles fra licensen 
og påvirker ikke øvrige bestemmelsers 
gyldighed eller retskraft. Dette udgør hele 
aftalen mellem parterne vedrørende det heri 
omhandlede emne, og aftalen kan kun ændres 
skriftligt og ved begge parters underskrift.


Brugerlicensaftale
9/15/98


