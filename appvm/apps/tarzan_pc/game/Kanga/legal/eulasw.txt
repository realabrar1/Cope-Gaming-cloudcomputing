SLUTANVÄNDARLICENS

VAR GOD LÄS IGENOM DETTA AVTAL NOGA INNAN DU 
ANVÄNDER DENNA PROGRAMVARA.

Genom att använda denna programvara accepterar 
Du samtliga villkor i detta licensavtal. Om Du, 
i egenskap av köpare och huvudsaklig 
slutanvändare (hädanefter kallad "Du", "Dig" 
eller "Din/Ditt"), inte accepterar dessa villkor 
återlämnar Du genast den oinstallerade 
programvaran i dess ursprungliga förpackning 
för att erhålla köpesumman tillbaka.

LICENS.

I utbyte mot betalning av licensavgiften, 
vilken är en del av det inköpspris som Du 
erlagt, licensieras (ej säljes) härmed 
programvaran, inklusive bilder som inkorporeras 
i eller genereras av programvaran, och data 
som medföljer denna licens ("Programvaran"), 
till Dig av Disney Interactive Inc. ("Disney"). 
Disney överlåter ingen äganderätt till titeln 
på Dig. Denna licens skall således inte 
uppfattas som en "försäljning" av Programvaran. 
Du äger CD-skivan på vilken Programvaran är lagrad, 
men Disney behåller fullständig äganderätt till 
Programvaran på CD-skivan, tillhörande 
dokumentation och all upphovsrätt och 
övriga immateriella rättigheter förknippade 
därmed. Denna icke-exklusiva och personliga 
licens ger Dig rätt att använda och visa 
denna kopia av Programvaran. 

BEGRÄNSNINGAR.

Programvaran innehåller upphovsrättsligt 
skyddat material, affärshemligheter och 
annat äganderättsskyddat material. Du får 
inte sälja, baklängeskompilera, plocka isär 
eller på annat sätt reducera Programvaran 
till en människoläslig  form. Du får inte 
- utöver vad som anges i denna licens - 
kopiera, modifiera, installera på nätverk, 
hyra eller leasa ut eller på annat sätt 
distribuera Programvaran. Ej heller får Du 
göra Programvaran tillgänglig för andra via 
"bulletin boards", on-line tjänster, webbsidor 
på Internet, fjärruppkoppling eller nätverks- 
eller telekommunikationsförbindelser av något 
slag. Du får heller inte skapa verk vilka - 
helt eller delvis - härrör från eller baseras 
på Programvaran. Inom ramen för villkoren i 
denna licens får Du överlåta samtliga 
licensrättigheter till Programvaran till 
annan part, förutsatt att den ursprungliga 
CD-skivan som innehåller Programvaran, 
tillhörande dokumentation, alla copyright-
meddelanden och en kopia av denna licens 
överlämnas till sagda part och att denna 
part läser och accepterar villkoren i detta 
licensavtal. Om Du överlåter rättigheten till 
Programvaran på någon annan måste Du avlägsna 
Programvaran från Din hårddisk och får inte 
behålla några kopior av Programvaran 
för personligt bruk. Du får enbart använda denna 
Programvara för PERSONLIGT, ICKE-KOMMERSIELLT 
och ICKE-OFFENTLIGT bruk. 

YTTERLIGARE BEGRÄNSNINGAR VID BRUK AV PROGRAMVARA 
MED UTSKRIFTSFUNKTIONER.

Om Programvaran ger Dig möjlighet att göra 
utskrifter av bilder som innehåller Disneys 
upphovsrättsligt skyddade tecken och figurer 
ger detta licensavtal Dig endast rätt 
att göra utskrifter av dessa bilder för 
PERSONLIGT, ICKE-KOMMERSIELLT OCH ICKE-
OFFENTLIGT bruk, under förutsättning att 
alla copyright-meddelanden som finns på bilderna 
bibehålls i det skick de genererats ur Programvaran. 
Detta betyder till exempel att Du kan använda 
Programvaran och datorns skrivarfunktion för att 
skriva ut inbjudningar till dina egna partyn. 
Du kan däremot inte använda Programvaran 
för att skriva ut inbjudningar till evenemang 
som sponsras av exempelvis företag, 
välgörenhetsinrättningar, kyrkor eller 
utbildningsväsenden. Utan inskränkning i vad som 
anges ovan kan Du inte använda bilder som 
genererats ur Programvaran i reklamsyfte, oavsett 
om denna verksamhet är vinstinriktad eller ej. 
Bruk av bilder som skapats av Programvaran för 
andra ändamål än vad som specifikt tillåts 
i denna licens utgör intrång i Disneys 
upphovsrätter och andra äganderätter och kan 
resultera i ett direkt upphörande av denna licens.

UPPHÖRANDE.

Denna licens gäller tills den sätts ur spel av 
någondera parten. Du kan säga upp denna licens 
när som helst genom att återsända Programvaran 
till Disney eller genom att förstöra Programvaran 
och all tillhörande dokumentation och alla 
kopior och installationer därav, vare sig dessa 
framställts eller gjorts enligt villkoren i detta 
licensavtal eller ej. Denna licens sätts 
omedelbart ur spel utan särskilt meddelande 
härom från Disney om Du bryter mot någon 
bestämmelse i licensen. Då licensen upphör 
måste Du förstöra eller returnera Programvaran 
och all tillhörande dokumentation och alla 
kopior av dessa till Disney, antingen dessa 
framställts enligt villkoren i denna licens 
eller på annat sätt.

BEGRÄNSAD GARANTI OCH FRISKRIVNINGSKLAUSUL.

DISNEY GARANTERAR ATT CD-SKIVAN PÅ VILKEN PROGRAMVARAN 
LEVERERAS ÄR FRI FRÅN DEFEKTER I MATERIAL ELLER 
ARBETSUTFÖRANDE VID NORMAL ANVÄNDNING UNDER EN PERIOD 
AV NITTIO (90) DAGAR FRÅN INKÖPSDATUM ENLIGT KVITTO 
ELLER PACKSEDEL. DISNEYS FULLA ANSVAR OCH DIN 
MOTSVARANDE RÄTTIGHET ÄR BEGRÄNSADE TILL ERSÄTTNING 
AV DEN DEFEKTA CD-SKIVAN ELLER (ENLIGT DISNEYS VAL) 
ÅTERBETALNING AV INKÖPSPRISET MOT ERHÅLLANDE AV 
PROGRAMVARAN JÄMTE KOPIA AV INKÖPSKVITTO. 
UNDANTAGET UTGÖRS AV DE FALL I VILKA PROGRAMVARAN 
OMFATTAS AV EN SPECIFIK GARANTI ELLER TJÄNST 
SOM DISTRIBUTÖREN OCH/ELLER TILLVERKAREN AV DEN 
PRODUKT SOM INNEFATTAR PROGRAMVARAN ERBJUDER. 
DISNEY ANSVARAR EJ FÖR ERSÄTTNING AV EN CD-SKIVA 
SOM SKADATS GENOM OLYCKSHÄNDELSE, MISSBRUK ELLER 
FELAKTIGT HANDHAVANDE. ALLA UNDERFÖRSTÅDDA 
GARANTIER OCH/ELLER LAGSTADGADE VILLKOR SOM DENNA 
CD-SKIVA OMFATTAS AV, INKLUSIVE UNDERFÖRSTÅDDA 
GARANTIER OCH/ELLER VILLKOR RÖRANDE SÄLJBARHET 
OCH LÄMPLIGHET FÖR ETT VISST ÄNDAMÅL, ÄR 
BEGRÄNSADE TILL EN TIDSPERIOD OM NITTIO (90) 
DAGAR FRÅN INKÖPSDATUM ELLER LEVERANS. 

DENNA GARANTI GER DIG SPECIFIKA RÄTTIGHETER OCH 
DU KAN OCKSÅ HA ANDRA RÄTTIGHETER SOM VARIERAR 
FRÅN LAND TILL LAND. DU ERKÄNNER OCH ACCEPTERAR 
UTTRYCKLIGEN ATT BRUK AV PROGRAMVARAN SKER HELT 
PÅ EGEN RISK. PROGRAMVARAN OCH TILLHÖRANDE 
DOKUMENTATION LEVERERAS I BEFINTLIGT SKICK UTAN 
UTTRYCKLIGA ELLER UNDERFÖRSTÅDDA GARANTIER 
OCH/ELLER LIKNANDE VILLKOR AV NÅGOT SLAG. 
DISNEY FRÅNSÄGER SIG UTTRYCKLIGEN ANSVAR FÖR 
ALLA UTTRYCKLIGA ELLER UNDERFÖRSTÅDDA GARANTIER 
OCH/ELLER VILLKOR RÖRANDE PROGRAMVARAN OCH 
TILLHÖRANDE DOKUMENTATION, INKLUSIVE, MEN INTE 
BEGRÄNSAT TILL, GARANTIER OCH/ELLER VILLKOR RÖRANDE 
SÄLJBARHET OCH LÄMPLIGHET FÖR ETT VISST ÄNDAMÅL. 
DISNEY GARANTERAR EJ ATT DE FUNKTIONER SOM INRYMS 
I PROGRAMVARAN KOMMER ATT FUNGERA FELFRITT ELLER 
UTAN AVBROTT, ELLER ATT FEL I PROGRAMVARAN KOMMER 
ATT RÄTTAS TILL. DISNEY LÄMNAR DESSUTOM INGA 
GARANTERAR ELLER PÅSTÅENDEN AVSEENDE BRUK ELLER 
RESULTAT AV BRUK AV PROGRAMVARANS OCH DEN TILLHÖRANDE 
DOKUMENTATIONENS KORREKTHET, PRECISION, PÅLITLIGHET 
ELLER ANNAT. ANSVARSBEGRÄNSNINGARNA SOM ANGIVITS I 
DETTA AVSNITT OMFATTAR ÄVEN ÖVRIGA LEVERANTÖRER 
AV MATERIAL SOM ANVÄNDS I PROGRAMVARAN. INGEN 
SKRIFTLIG ELLER MUNTLIG INFORMATION ELLER RÅD 
FRÅN DISNEY ELLER OMBUD FÖR DISNEY UTGÖR 
GARANTIER OCH/ELLER VILLKOR ELLER UTÖKAR PÅ NÅGOT 
SÄTT OMFATTNINGEN AV DENNA BEGRÄNSADE GARANTI. DU 
(OCH INTE DISNEY) ANSVARAR FÖR HELA KOSTNADEN FÖR 
ALL NÖDVÄNDIG SERVICE, REPARATION ELLER RÄTTELSE. 
VISSA LÄNDERS LAGSTIFTNING MEDGER EJ BEGRÄNSNINGAR 
AV UNDERFÖRSTÅDDA GARANTIER, SÅ OVANSTÅENDE 
BEGRÄNSNINGAR GÄLLER EVENTUELLT INTE DIG.

ANSVARSBEGRÄNSNING.

Inte under några omständigheter, inklusive 
försumlighet, ansvarar Disney för några följdskador 
som uppstår som ett resultat av användning av, 
eller bristande möjlighet att använda, Programvaran 
och tillhörande dokumentation, även om Disney 
eller ombud för Disney har gjorts medveten om 
möjligheten av sådana skador. Vissa länders 
lagstiftning tillåter inte begränsning av eller 
friskrivning från ansvar eller indirekta skador 
eller följdskador, så ovan angivna begränsningar 
eller friskrivningar gäller eventuellt inte Dig. 
Inte under några omständigheter kommer Disneys 
totala ansvar för skador eller förluster, oavsett 
grund (kontrakt eller skadestånd - inklusive 
vårdslöshet), att överstiga vad Du betalat för 
Programvaran. 

TILLÄMPLIG LAG

Detta licensavtal skall vara underkastat, och 
konstruerat i enlighet med, de lagar som gäller 
för det land i vilket Du har Din huvudsakliga 
bostad, förutsatt att bostaden ligger i Europeiska 
Unionen. Om din huvudsakliga bostad ligger 
utanför Europeiska Unionen gäller staten 
Californiens lagar, utan att ge upphov till 
principiella lagkonflikter. Om någon bestämmelse 
i detta licensavtal skulle vara olaglig, ogiltig 
eller av något skäl inte verkställig skall en 
sådan bestämmelse betraktas som en särskiljbar del 
av detta avtal och skall inte påverka giltigheten 
och verkställigheten av avtalets bestämmelser i 
övrigt. Detta avtal utgör hela avtalet mellan 
parterna rörande vad som berörs häri och kan 
endast modifieras skriftligen i ett dokument 
som undertecknas av båda parter.


Slutanvändarlicens
9/15/98

